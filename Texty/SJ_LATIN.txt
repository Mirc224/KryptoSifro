ZÁKLADNÉ INFORMÁCIE O MOŽNOSTIACH ŠTÚDIA A PODMIENKY PRIJATIA NA ŠTÚDIUM 

Akreditované odbory inžinierskeho a bakalárskeho štúdia otvárané v školskom 
roku 2002/2003 
            
1. Denné inžinierske päťročné štúdium v študijnom odbore 
  Informačné a riadiace systémy, 
               
2. denné bakalárske trojročné štúdium v študijnom odbore 
  Informačné  a riadiace systémy, 
               
3. denné bakalárske trojročné štúdium v študijnom odbore 
  Informatika. 

Okrem uvedených študijných odborov v školskom roku 2002/2003 fakulta 
uskutočňuje aj akreditované inžinierske štúdium v druhom až piatom ročníku 
študijné ho odboru Aplikovaná matematika. 
V inžinierskom dennom štúdiu v študijnom odbore Informačné a riadiace systémy 
majú študenti po absolvovaní spoločného štvorsemestrálneho základného 
štúdia možnosť voľby  ďalšej špecializácie štúdia v zameraniach 

 - aplikovaná informatika, 
 - manažment, 
 - informačná a riadiaca technika. 

Bakalárske denné štúdium v študijnom odbore Informačné a riadiace 
systémy pokračuje po absolvovaní dvojsemestrálneho základného štúdia
spoločné ho s inžinierskym štúdiom v zameraní Informačné  technológie. 

Druhy a odbory ďalších foriem štúdia 

Fakulta riadenia a informatiky v rámci svojich kapacitných možností umožňuje
absolventom iných fakúlt doplnenie bakalárskeho štúdia na inžinierske za 
predpokladu, že na základe posúdenia žiadosti o uznanie  absolvovaných 
predmetov,  podanej  v termíne  určenom  akademickým  kalendárom,  splnia 
podmienky zápisu, stanovené  študijným programom a študijným a skúšobným 
poriadkom fakulty, a to najmenej  do  druhého  ročníka.  Rovnaký  postup  
a podmienky  platia  aj  pre  všetkých  študentov  iných fakúlt, ktorí sa 
uchádzajú o štúdium na Fakultu riadenia a informatiky. 
Na  rozšírenie,  resp.  doplnenie  znalostí  v ktorejkoľvek  z oblastí    
súvisiacich  so  zameraním a kompetenciami  fakulty  je  určené celoživotné   
vzdelávanie  občanov.  V tejto  forme  vzdelávania  sa  organizujú  aj  
rekvalifikačné   kurzy.  Po  absolvovaní  kurzu  vydáva  fakulta  uchádzačovi  
osvedčenie o kvalifikácii, ktorú absolvovaním kurzu nadobudol. 
Akreditované   doktorandské   štúdium  ako  najvyšší druh  vysokoškolského  
vzdelávania  pre  absolventov vysokých  škôl  na  získanie  
vedecko-akademickej  hodnosti  PhD.  (philosophiae  doctor)  uskutočňuje 
fakulta v dennej i externej forme vo vedných odboroch 
           
 -  aplikovaná  matematika, 
 -  automatizácia a riadenie, 
 -  dopravná a spojová  technológia, 
 -  aplikovaná  informatika.